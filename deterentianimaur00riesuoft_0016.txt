-14-

Schultz exposuit neglectis alio usus est indicio, quo accuratius
Terentiani aetatem definiret. Nihilo minus eandem de Terentiani
aetate opinionem apud eum invenimuS, quam exposuit in
dissertatione quae inscribitur „De Terentiani sermone et aetate“
FleckeiS. annal. suppl. XXII (a. 1897) p. 291 sqq. inserta et in
libello „De Terentiani metris et elocutione“ Mfilh. a. 1897. In
dissertatione de scriptoris re grammatica et vocabulis ab eo
adhibitis quaerit Werthius, singula verborum genera perlustrat,
indices diligenter componit. Quae ad probandam sententiam
eorum, qui Terentianum saeculo p. Chr. n. secundo adscribunt,
afferri poterant, omnia comprehendit. Summa autem totius disputa-
tionis est haec p. 376: „Terentianus igitur⁷ licet pauca vocabula
aut solus aut primus praebeat, licet plura inusitato in signi-
ficatu adhibeat, licet insolenter verba construat, licet verborum
collocatione notabilis sit, tamen quibus licentiis Tertullianus
Frontonem Gellium Apuleium superat, non utitur. Ut Tertul-
lianus cum in aliis rebus, tum in praepositionum usu multa
praeter ea quae supra passim commemoravi praebet, quorum
apud Terentianum nec vola nec vestigium apparet. Itaque non
paucis annis ante Tertullianum fuisse videtur ...........
............. Ergo ut certam aetatem nominemus, qua
Terentianum fuisse probabile sit, librum secundum, in quo illa
verba leguntur, sub finem Marci Aurelii Philosophi, tertium
initio imperii eiusdem Terentianum scripsisse, natum esse sub
Hadriano imperatore statuamus.“

Quae Werthii verba probare minime possum3 nam in multa
inquirens omisit id quod summum est. Diligenter quidem verba,
quibus Terentianus usus est, ab eo collecta sunt, sed non
recte vir doctus demonstravit quae ex his collectaneis conclu-
denda sint.

Quod enim magnus verborum, quibus Terentianus utitur,
numerus iam apud scriptores saeculi p. Chr. n. secundi legitur,
eo argumento Werth usus est, ut Terentianum ipsum hoc sae-
culo vixisse atque libros suos composuisse ostendat. Sed ea
verba apud Terentianum obvia, quae non nisi inferioris latini-
tatis i. e. saeculi tertii vel quarti propria sunt, aequa cura per-
pendi debebant, quae vir doctus afferre satis habet et ex cottidiano

