-19-

Dracont. 8, 201:

Nec Ι hoc fata sinunt. Pudor est voluisse nocere.

Dracont. 6, 108:

Sed Ι hoc certamen modico certamine constet.
Sed iam saeculo p. Chr. n. tertio unum exemplum huius usus
exstat apud Serenum Sammonicum v.108:

Vipereae pellis cinerem Ι his addito rebus.

Haec sufficiant. Plura invenies apud Th. Rittium, qui in
libro „der Hiat bei Plautus“ p. 100 sqq. magna cum diligentia
indicem eorum versuum, in quibus h consonantis loco fungitur,
composuit.

Quodsi haec ante oculos posuerimus, nullo modo equidem
mihi persuadere queo Terentianum iam saeculo secundo fuisse.
Sed scriptor ea nimirum aetate, cuius consuetudinem sequitur,
scripsisse dicendus est. Itaque Lachmannum recte iudicavisse
contendo.

Caput III.
De φ littera graeca.

Ut omnis de Terentiani aetate dubitatio evanescat, accedit
gravius argumentum ad persuadendum perquam idoneum. Animum
velim intendas in verba, quae scriptor facit in versibus 842 sqq.

Nec sinas errare puerum, quando Daphnin scripserit,

semivocalem locandam primam ut istam (scil. f) existimet:

quippe nos, si quando graecum <p necesse est exprimi,

P et H simul solemus, non latinam hanc, ponere,

cuius a graeca recedit levis atque hebes sonus:

phosphoron Phrygasque nam vel Pamphilum sic
scribimus.

Quibus verbis diligenter consideratis habebimus, ubi pedem
non nihil figamus. In eo enim versari videmus metricae artis
scriptorem, ut sui temporis discipulis ad barbarismum vitandum
praecepta det. Iubet magistrum curare, ut pueri <p litteram
graecam per p et Ιι exprimant. De absusu, quo graecum φ
per f exprimitur, etiam Marius Plotius Sacerdos, qui
saeculo p. Chr. n. tertio fuit, verba facit in arte grammatica

2.

