-52-

Sed cum argumenta ad aetatem huius carminis definiendam
infirma sint, fortasse haec de qua agimus mensura alicuius
momenti est, quae sententiam eorum, qui hoc carmen saeculo
p. chr. n. quarto attribuunt, confirmet.

Iam vero ad particulam Quia nos convertamus, quae multis
locis in Terentiani libris invenitur. Sed semper quia, nisi quid
me fugit, apud eum pro una syllaba accipiendum est et mono-
syllabi producti temporis loco fungitur ¹) velut in vv.

52 quia iam dicere grandia
206 quia qui locus est, primitus unde exoritur C
215 quia non adicit litterulis novum sonorem.

Eadem mensura particula quia posita est a Venant. Fort. mis-
cell. H 15, 8 filius ut dicant quiast creatura dei.2) Praeterea eandem
in parte codicum odarum Horatii inveniri me monet Bittius.
Agitur autem de l. I od. 12 v. 30:
et minax, quod sic voluere, ponto
- unda recumbit.

Legimus enim in codd. D2 et Porphyrionis codd. UM pro quod
particulam quia, quae nimirum una syllaba pronuntianda est (cf.
A. Horat. Flacci op. vol. I ed. Keller-Holder a. 1909ss pag. 36).
Pomponio igitur Porphyrioni iam duae lectiones quia et quod
notae erant. Porphyrionem autem scholiastam ineunte saeculo
tertio fuisse scimus.⁸)

Denique adnotetur quod legimus in v. 960: nam nisi vocalis
adsit, vertit hanc in simplicem. Quo in versu I finalis vocabuli
nisi producta est et ictum habet. Et re vera Terentianum
particulam „nisi“ hic iambica mensura usurpavisse contendo,
qua etiam apud poetas antiquos scaenicos legitur4). Editores

 

1) Ter vocales elisae sunt in vv. 1090, 2152, 2393. conf.Werth‚
De Ter. metr. et eloc. p. 17 sq.

2) Conf. L. Miiller, l. c. p. 323.

³) Conf. M. Schanz‚ Gesch. d. Rom. Lit. in Ι. v. Μ. Hdbch. V111³
(a. 19052) p. 177 sq.

4) Conf. L. Mueller, l. 1. pg. 409 sqq.; Klotz, Grundz. altr. Metr. ,

Lips. a. 1890 pag. 51 sq.

