—48—

G a p u t VI.
De re prosodiaca.

Etiam mensura syllabarum, qua Terentianus interdum usus
est, impedimur, quominus scriptorem saeculo secundo vixisse
putemus. Inveniuntur enim nonnullae licentiae prosodiacae in
Terentiani versibus, quae nisi in operibus scriptorum posterioris
aetatis non exstant. Qua ex re concludendum est non magnum
temporis spatium inter Terentianum et hos scriptores intercedere.

Primum de an particulae mensura disserendum est. Quam
particulam Terentianus produxit his in versibus:

316 opera n‘obis haec inanis an in usum impensa sit.
728 namque equos vel aequos, aequor an aquam
cum scribimus,
733 sicut illic, cum querela et aequor an aquam
» notas,
793 huius an huic solemus nam frequenter dicere ¹):

Sic hos versus in editione Mediolanensi scriptos legimus; sed
editores propter mensuram particulae an mutaverunt atque
in v. 316 anne, in vv. 728, 733, 793 aut posuerunt. Quibus
assentiri non possum, primum quod causam omnino non video
immutandi; immo haec exempla invicem defendunt deestque
omnis species veri, ubi tot exempla emendamus, tum quod hic
usus consuetudine posterioris aetatis defenditur. Nempe non
modo apud Terentianum an particula producta legitur, sed etiam
apud Juvenc. 11515 an aliam superest post haec sperare salutem.
111326 an istic tantae spectacula cernere molis Conveniat. IV 528 an
eqo non possum caelestia castra vocare. Prosp. de ingrat. lov)
Ceterum in v. illo 793 etiam ad h litteram productio referri potest
(supra p. 17).

In cui dativo pronominis, quem poetae Augusti aetatis
non nisi una syllaba pronuntiare solebant, Terentianus

 

1) Gonf. Werth. De Ter. serm. et aet. pag. 354.
2) Cf. Thes. II 1.

