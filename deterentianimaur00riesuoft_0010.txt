-8-

quod omnes concedunt, in eo manifesto ille erravit, quod Petronii
mentione usus est, ut Terentianum saeculo p. Chr. n. tertio
fuisse demonstraret. Quod argumentum nullum est, cum Pe-
tronium medio potius saeculo primo scripsisse inter viros doctos
satis constet.¹) Tamen, etiamsi hoc argumentum evanuit, cetera,
quae Lachmannus attulit, magnam vim habent atque multis
viris Terentianum saeculo tertio adscribendum esse persuaserunt.

Lachmanno assensus est Hermannus Wentzel in dis-
sertatione quae inscribitur „Symbolae criticae ad historiam rei
metricae Latinorum“ Vratislaviae a. 1858 p. 26. Cui viro docto
quae Lachmann disputavit, quo diutius acriusve perscruteli8‚ eo
admirabilius dicta videntur. Nova autem argumenta ad senten-
tiam confirmandam non affert.

Etiam Henricus Keil Lachmannum secutus est, cum
haec protulerit Gr. Lat. vol. VI (1874) p. 323: „Sed tametsi
Petronii quidem aetatem ab his temporibus longe remotam esse
satis exploratum est, non minus certum esse puto Terentianum
saeculo tertio non fuisse superiorem. nam ut novelli poetae,
quorum saepius mentionem fecit, ad hoc tempus iure referuntur,
ita neque genus dicendi quo ipse usus est antiquiorem aetatem
admittit, et varietas metrorum quae adhibuit tum maxime pro-
bata fuit.“ Qua in re nullam vim habet, quod Keil de poetis
novellis dicit; nam id Gerhardus Schultz ²) sine dubio demon-
stravit fuisse altero p. Chr. n. saeculo poetas, quos Terentianus
novellos nominat.

Porro eandem sententiam invenimus apud Luc. Miiller
„De re metrica poetarum Latinorum“ a. 18942 p. 39. Qui nova
subsidia ad Terentiani tempus definiendum ita parare studuit,
ut rem metricam investigaret. ln universum iudicat p. 94 sic:
„Congruus autem varietati ei metrorum, quae Frontonianorum
ab aetate usque ad ultima tempora optinuit, reperitur liber
Terentiani. Quem quod Lachmannus Diocletiani dixit aequalem
id omnes probabilitatis habet numeros“.

 

1) Cf. W. S. Teuffel, Gesch. der rom. Lit. II (19100) ξ 305,
p. 274 sqq. Th. Birt, Zur Kulturgeschichte Roms, a. 19112 p. 146.
2) Herm. vol. XXII (a. 1887) p. 274 sqq.

