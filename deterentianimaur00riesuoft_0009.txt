-7-

adhuc est dubia. Nec mirum est, quod inter se discrepabant
sententiae virorum doctorum.

Varias de Terentiani temporibus opiniones vetustiorum
Santen 'in editione Terentiani Traiecti ad Rhenum a. 1825
curata praef. p. HIsqq. composuit. Fuerunt olim qui Terentianum
exeunte primo et currente secundo saeculo fuisse contenderent3
fuerunt qui censerent eum „ea tempestate floruisse, qua Latinae
litterae in Africam migravissent‚ i. e. Apulei, Tertulliani, Cypriani,
Septimii, aliorum temporibus“;²) fuerunt qui non multo post
Senecam philosophum eum fuisse putarent. Omnes hi viri docti
argumentis futtilibus sententiam suam commendabant.

Contra primus Carolus Lachmann, vir maximo ingenii
acumine, diligentiorem quaestionem instituit eamque ad eum finem
perduxit in Terentiani editione a. 1836 emissa, ut Terentianum
sub linem saeculi p. Chr. n. tertii fuisse censeret. Quod
iudicium antequam sub examen vocetur, intersit Lachmanni argu-
mentationem plenius referre. Scripsit vir doctus in praef. p. XI sq.
sic: „Aetatem autem Terentiani dico finem saeculi post Christum
natum tertii. nam quod eum multi Domitiano imperante vixisse
existimarunt, nimis crassus error est, argumentis confirmatus,
ut Niebuhrius recte censet (Kleine Schriften I, p. 347), futilibus.
Ruhnkenius certe, cum de Terentiani aetate scriberet ad Mallium
Theodorum p. 21, quali genere scribendi hic poeta grammaticus
usus esset, tum non videtur recordatus esse: adeo et vocabulis
et particularum usu et ipsa verborum collocatione ab illis felici-
oris aetatis poetis recedit. praeterea versu 2136 Annaeum
Senecam et Pomponium Secundum tragicos antiquos dicit, Pomponio
autem versu 1974 sui temporis minores opponit. Petronii carmina
tum vulgo cani solita esse dicit v. 24923 ita tamen ut huius
versiculum medium ponat inter antiquissimum Naevii et novelli
poetae carmen, v. 2528—2534; itaque si verum est, quod mihi
certe Niebuhrius persuasit, Petronium medio- saeculo tertio
scripsisse, vix dubitari potest, quin et Terentianus et illi novi
poetae circa finem eiusdem saeculi vixerint.“

Una ex parte Lachmanni argumentatio labefactatur. Nam

 

1) Cf. Santen, praef. p. V.

