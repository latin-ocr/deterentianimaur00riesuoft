.-15—

syllabarum mensuras eas esse, ut post M. Aurelium imperatorem
Terentianus libros composuisse censendus sit, ex his collectaneis
apparere pute. Quae sententia ne Ο quidem vocalis correptione
neque mensuris huic aut cui, licet Mfiller „ultimis temporibus“
ita voces distractas esse contendat, infringitur. Tamen ut
certum tempus e metris enuclearetur, ante quod Terentianum
floruisse putandum esset, neque contigit neque puto continget,
quoniam etiam post carmina maxime incondita alia rursus ad
optimorum poetarum leges expolita sunt. Neque enim aetate
longius distant Sammonicus et CommodianuS, at quam diversa
sunt metra.“

Paene absurda mihi videntur esse quae Werth in altera
huius commentationis parte de elocutione profert. Collegit enim
sermonis vitia Terentiani et insolenter atque interdum inaudita
licentia vocabula ab eo collocata esse concedit. Sed id poste-
rioris aetatis indicium esse non putat nec nisi Terentianum
hoc vitio aequales i. e. scriptores saeculi secundi superare dicit.
Perversa qua Terentianus utitur collocatio particularum, prono-
minum, adverbiorum indicare ei videtur scriptorem saeculo altero
scripsisse, etiamsi ipse Arnobium, qui easdem interdum collo-
cationes verborum habet, saepe in comparationem vocat. Denique
in fine libelli Werthius in eo est, ut nonnullas sermonis pro-
prietates enumeret, quas solus exhibet Terentianus.

Quibus omnibus perpensis viros doctos post Lachmannum
idoneis argumentis sententiam confirmavisse nego. Itaque ad rem
accedamus sitque hoc meum officium, ut si fieri potest firma
tandem atque valida argumenta proponam.

Ca ut H.
Terentianus litteram h gonsonantis loco adhibuit.

Videamus nunc in Terentiani libris quaenam insint temporum
indicia. Atque primum de h littera nobis verba facienda sunt.
Inveniuntur enim in exemplari editionis primae nonnulli versus,
in quibus scriptor breves in consonantem exeuntes syllabas»,
quas sequitur h, produxit. Inspicias velim hos versus:

